
# Motori di ricerca

## Testo

Firefox è dotato di una comoda barra di ricerca situata nell’angolo in alto a destra della finestra del browser, accanto alla barra degli indirizzi. Digitando del testo in questa barra è possibile effettuare ricerche con i più diffusi motori di ricerca in maniera molto semplice e rapida. Per ulteriori informazioni sui motori di ricerca (searchplugin) è possibile consultare questa pagina della Knowledge Base di Firefox.

![Motori di ricerca](https://www.mozillaitalia.org/home/wp-content/uploads/2015/07/searchplugins_fx40.png)

Nella versione italiana di Firefox sono compresi i seguenti plugin di ricerca:

  - **Google** – il motore di ricerca più usato in Italia e nel mondo
  - **Yahoo!** – il secondo motore di ricerca più diffuso in Italia
  - **Bing** – per effettuare ricerche nel web utilizzando Microsoft Bing
  - **Amazon.it** – per effettuare ricerche nel sito di acquisti online Amazon.it
  - **DuckDuckGo** – scelta ottimale per chi tiene alla privacy delle proprie ricerche
  - **eBay** – il più famoso mercato di aste online
  - **Hoepli** – aggiornatissimo dizionario della lingua italiana
  - **Wikipedia** – l’enciclopedia libera

Per trovare e installare altri plugin di ricerca è possibile cercare tra i [componenti aggiuntivi](https://addons.mozilla.org/it/firefox/search-tools/?sort=name) di Mozilla Firefox oppure visitare le pagine del progetto MyCroft.
