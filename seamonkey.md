
# SeaMonkey

## Logo

![Mozilla SeaMonkey](https://www.mozillaitalia.org/home/wp-content/uploads/2009/01/seamonkey-logo-medium.png)

## Testo

Un browser Web, un client avanzato di posta e di gruppi di discussione, un programma per la comunicazione IRC e un generatore di semplici pagine HTML – tutti i tuoi bisogni Internet in una sola applicazione.

SeaMonkey ha ereditato il concetto tutto-in-uno del noto programma Netscape Communicator e continua nella sua tradizione basandosi sull’architettura moderna e multi-piattaforma fornita dal progetto Mozilla.

La suite SeaMonkey comprende:

### Il browser (“Navigator”)

Il browser Internet al cuore della suite SeaMonkey utilizza lo stesso motore di rendering del cugino Mozilla Firefox, con funzioni famose come la navigazione a schede, il blocco dei popup, la ricerca durante la digitazione e molte altre caratteristiche per un comodo accesso al web.

La navigazione a schede ti permette di navigare meglio nella rete. Non dovrai più aprire una pagina per volta. Con la navigazione a schede, aprirai più pagine alla volta con un solo clic. Inoltre, anche la tua pagina home può essere multipla, una pagina per scheda.

Il blocco dei popup ti permette di navigare sul web senza interruzioni da parte di fastidiose pubblicità.

Il gestore delle immagini ti permette di bloccare le immagini ritenute offensive o velocizzare la visualizzazione dei siti web.

La ricerca durante la digitazione ti permette di navigare una pagina in un modo diverso. Inizia a digitare per saltare da un link ad un altro oppure per trovare una parola o una frase all’interno della pagina.

Vengono inoltre fornite tutte le funzioni che un browser moderno dovrebbe avere: impostazioni di sicurezza avanzate; gestori per le password, i download, e i cookie; temi; supporto multi-lingua e multi-piattaforma; e un’ottima aderenza agli standard web.

### Il client di posta e gruppi di discussione

Il client di posta e gruppi di discussione di SeaMonkey ha buona parte del codice in comune con Mozilla Thunderbird e fornisce un filtro adattivo per la posta indesiderata (Spam), etichette e viste di posta, account multipli, S/MIME, rubriche con gestione LDAP.

I controlli della posta spam ti aiutano a riprendere il controllo delle tue e-mail. Il filtro adattivo per la posta indesiderata di SeaMonkey diventa più capace via via che lo utilizzi e si personalizza in base alle e-mail che ricevi.

Gestisci la posta attraverso le etichette e le viste di posta. Codifica con i colori le tue e-mail per dare loro una priorità. Ordina la tua posta con le viste per organizzarla più velocemente.

La gestione di account multipli ti permette di gestire tutta la tua posta attraverso un’unica interfaccia.

La posta di SeaMonkey include funzioni come S/MIME, le ricevute di ritorno, le rubriche, il supporto LDAP, e la firma digitale.

### Il Composer

Il potente quanto semplice editor HTML di SeaMonkey permette il ridimensionamento dinamico delle immagini e delle tabelle, l’inserimento e la cancellazione rapida di celle all’interno delle tabelle, gestione migliorata dei CSS, e supporto ai layer posizionati. Per i tuoi documenti e i semplici progetti di siti web, il Composer è tutto ciò che ti serve.

### Client IRC (“ChatZilla”)

Puoi dialogare sulle reti IRC con questo semplice quanto potente client IRC. Reti e canali multipli sono facilmente gestibili attraverso una familiare interfaccia a schede.

Puoi cambiare l’aspetto della chat con i motivi; scegliere tra diversi motivi predefiniti e molti altri da scaricare, o crearne di personali usando i fogli di stile CSS.
Altri strumenti integrati

Atri componenti aggiuntivi comprendono inoltre strumenti per lo sviluppo sul web come l’Analisi DOM e un debugger JavaScript.

### Lo voglio!

Puoi scaricare l’ultima versione di SeaMonkey tradotta in Italiano visitando questa pagina.

### E dopo?

Per richiedere supporto e assistenza, consulta il forum di SeaMonkey.
