
# Componenti aggiuntivi

## Logo

![AddOn](https://www.mozillaitalia.org/home/wp-content/uploads/2009/01/addons-logo-small.png)

## Testo

I componenti aggiuntivi sono piccoli software in grado di modificare il comportamento e le caratteristiche del software in cui vengono installati. Vengono classificati in:

**Estensioni**: modificano o aggiungono funzionalità ai programmi

**Aspetto**: modificano l’aspetto dei programmi. Esistono due tipi di componenti aggiuntivi dedicati all’aspetto di Firefox: i temi, che abbelliscono la barra dei menu e l’area delle schede modificandola con un’immagine visualizzata in secondo piano e i temi completi, che modificano l’aspetto dei pulsanti e dei menu.

**Plugin**: consentono ai programmi di effettuare operazioni specifiche (come visualizzare immagini speciali o riprodurre contenuto multimediale)

### Estensioni

Le estensioni sono piccoli componenti in grado di aggiungere nuove funzionalità ai programmi Mozilla o modificare quelle esistenti.

Vi sono estensioni di ogni tipo, dalle più semplici (come ad esempio Clear Cache Button, che permette di aggiungere un semplice pulsante per cancellare il contenuto della cache) alle più complesse e completamente nuove – come ad esempio AdBlock Plus che permette di filtrare immagini, pubblicità, banner ed altri elementi “bloccabili” presenti sulle pagine web. Le estensioni permettono di adattare i software Mozilla alle proprie esigenze e, al tempo stesso, di mantenerli agili e scattanti. Le estensioni possono essere scaricate dal sito Mozilla Addons.
Aspetto

I  temi abbelliscono la barra dei menu e l’area delle schede modificandola con un’immagine visualizzata in secondo piano. Possono essere scaricati dalla pagina dei temi del sito Mozilla Addons.
I temi completi  sono componenti aggiuntivi che permettono di modificare l’aspetto dei software Mozilla. Possono essere scaricati dalla pagina dei temi completi del sito Mozilla Addons.
Plugin

I plugin permettono di effettuare operazioni specifiche (come visualizzare immagini speciali o riprodurre contenuto multimediale). Differiscono dalle estensioni in quanto per funzionare necessitano di programma esterni ai software Mozilla. Per ulteriori informazioni sui plugin rimandiamo i lettori a questa pagina sul sito ufficiale di supporto Mozilla.
